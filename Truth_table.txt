В операторі if Python існує механізм неявного приведення будь-якого типу до типу bool.

Усі правила приведення до bool можна звести до чотирьох:

Число 0 приводиться до False;
Значення None приводиться до False;
Порожній рядок (порожній контейнер тощо) приводиться до False
Решта випадків приводиться до True
Булеві вирази можуть включати булеві оператори, що комбінують булеві значення. У Python передбачено три булевих оператори: not, and та or. Оператор not інвертує значення булевого виразу. Якщо змінна x містить значення True, то вираз not x поверне False, і навпаки.

Поведінка всіх булевих виразів може бути зведена до таблиці істинності.

Таблиця істинності для оператора not

x	    not x
False	True
True	False

Таблиця істинності для оператора and
x	    y	    x and y
False	False	False
False	True	False
True	False	False
True	True	True

Таблиця істинності для оператора or
x	    y	    x or y
False	False	False
False	True	True
True	False	True
True	True	True